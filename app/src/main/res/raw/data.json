{
  "producers": [
    {
      "name": "Θωμάς Αρβανίτης",
      "description": "Για όλα φταίει ο Μαρκόνι….!!! Όλα ξεκίνησαν στην όμορφη; Τούμπα όπου ο υποφαινόμενος διέμενε,ακούγοντας συστηματικά τη γκραν-κάσα μέσα από το γήπεδο. Ο Θωμάς αποφάσισε να σταματήσει το όμποε και να ξεκινήσει ντραμς. Η σχέση του με το rock ηταν αναπόφευκτη όπως και με τα μακριά μαλλιά,που σιγα-σιγα έπεσαν… Τα στενά τζην,που σιγά-σιγά φάρδυναν… Το σχολείο τελείωσε εν ριπή οφθαλμού. Ήρθε το πανεπιστήμιο και η Θεολογική Σχολή. Εκεί οι επιθυμίες έγιναν ανάγκες και οι μπάντες έδεσαν, με πρώτη τη Μαύρη Μαγιονέζα. Ακολούθησαν οι pop Phasma+ , οι punk Grimes , οι latin-jazz Soltea Peenuts και οι rock‘n’roll-jive The Banksters και ένα προσωπικό project με το όνομα Prodact. Παράλληλα oι αναζητήσεις συνεχίζονταν και το ραδιόφωνο ήταν μια έξοχη εναλλακτική που δεν τον άφησε καθόλου αδιάφορο. Ξεκίνησε στο ράδιο Safari, συνέχισε στο Ράδιο Φωνή της Τούμπας-κάτι μου θυμίζει αυτό-και στον Super fm τα έτη τα παλαιά, ενώ τα νέα στον 89Rainbow.. για να καταληξει στη φυσική του θέση, αρμένικη βίζιτα δηλαδή στους ραδιοφωνικούς σας δέκτες 14.00 -17.00 τα Σαββατοκύριακα μέσα από τη συχνόητα του 1055Rock!!!",
      "image": "https://1055rock.gr/wp-content/uploads/2015/03/21432804_10211712551102202_8930087977456468373_n-300x300.jpg",
      "show": "SEX & DRUMS & ROCK 'N' ROLL",
      "showtime": "Σάββατο & Κυριακή 14:00 - 17:00"
    },
    {
      "name": "Αλέξης Αναστασιάδης",
      "description": "Η πρώτη μου επαφή με το ραδιόφωνο έγινε στις 10 Μαϊου του 1989, και μπορώ με απόλυτη λεπτομέρεια να περιγράψω τον τρόμο που ένιωθα, για να εκφωνίσω μια γραμμή.\nΊσως τελικά τέτοιες εμπειρίες είναι αυτές που σε κάνουν να κολλάς με κάτι, ή απλά να είναι μοιραίες.\nΔεν μπορώ να πω ότι έχω ιδιαίτερα μεγάλη εμπειρία από ραδιόφωνα. Η πρώτη μου εκφώνιση έγινε στη συχνότητα των 105,5 μεγάκυκλων, και 30 χρόνια μετά παραμένω σε αυτήν. Φυσικά εγώ και η συχνότητα περάσαμε πολλά μαζί, αλλά το παρελθόν μας δεν αφορά τους άλλους.\n\nΕξελιχθήκαμε μαζί, και τα τελευταία 20 χρόνια αυτή ονομάστηκε 1055rock, και εγώ ονομάστηκα διευθυντής της.\n\nΔεν είναι εύκολη δουλειά, αυτή η ροκ εννοώ. Πολλές στροφές από εδώ και από εκεί, πολλά πρέπει αλλά και πολλά δε πρέπει, είναι μια 24ωρη απασχόληση γεμάτο ανθρώπους γεμάτους ενδιαφέρον, ταυτόχρονα όμως και γεμάτους περιέργειες.\n\nΚαι όταν ασχολείσαι με περίεργους ανθρώπους, καταντάς να είσαι περίεργος και εσύ ο ίδιος, ίσως βέβαια και να ισχύει και το ανάποδο.\nΡαδιοφωνικά τα τελευταία χρόνια έχω συνδεθεί αποκλειστικά με την πρωινή ζώνη του 1055rock, με διάφορες συνθέσεις: Συνεργείο, Άθλιοι Γιοι, και πλέον Άθλιοι (κόψαμε το Γιοι, μεγάλη εξέλιξη). Κάνω περάσματα και σε άλλες ώρες, όταν κάποιος παρουσιαστής ζητήσει αναρρωτική άδεια που συνήθως τυχαίνει να είναι Παρασκευή ή Δευτέρα (είναι επιστημονικά αποδεδειγμένο ότι οι ιώσεις έχουν έξαρση στα πέριξ του Σαββατοκύριακου).\n\nΔεν έχω καταφέρει και πολλά στη ζωή μου, σπούδασα πρώτα κάτι βλακείες και μετά κάτιμεταπτυχιακές ανοησίες, οι οποίες ευτυχώς (και οι βλακείες και οι ανοησίες) μου επέτρεψαν να συνεχίσω να ασχολούμαι με το ραδιόφωνο.\n\nΒασικά δεν θεωρώ ότι έχω καταφέρει κάτι ιδιαίτερο στον οποιοδήποτε άλλο τομέα, πέρα από το κάνω τον 1055rock να επιβιώσει σε μία πόλη, που δύσκολα πλέον την χαρακτηρίζεις ροκ, και να είναι από τους πολύ αγαπητούς σταθμούς της πόλης.\n\nΈχω την τύχη να δουλεύω και να συνεργάζομαι με πολύ καλά παιδιά (δεν είναι θέμα ηλικιακό), γεμάτα γνώσεις, χιούμορ και χαρακτήρα, πολλούς με τους οποίους συνεργαζόμαστε για 20 χρόνια. Έχω μαλώσει μαζί τους και τους έχω μιλήσει άσχημα, άπειρες φορές. Παραδόξως δεν με πάτησε κανένας ακόμα με το αυτοκίνητο του.\n\nΜου λένε ότι είμαι απότομος με τους ανθρώπους, αλλά είμαι βούτυρο με τα σκυλιά. Ίσως στο μέλλον να διορθώσω το πρώτο (ναι οπωσδήποτε!), αλλά σε καμία περίπτωση δε θα διορθώσω το δεύτερο.\n\nΤο αγαπημένο μου φαγητό είναι το πράσο σέλινο της μαμάς μου.",
      "image": "http://1055rock.gr/wp-content/uploads/2015/04/AirBrush_20200526094059-224x300.jpg",
      "show": "ΑΘΛΙΟΙ",
      "showtime": "Δευτέρα - Παρασκευή 10:00 - 13:00"
    },
    {
      "name": "Λίνα Αντωνιάδου",
      "description": "Γεννήθηκα τη χρονιά που κυκλοφόρησε το Heroes, το Marque moon και τόσα άλλα υπερτράγουδα που νομίζω ήταν σημαδιακό, αν και παιδάκι τραγουδούσα σκά σου σου και οχι το New Dark Age.  Σε ολες  τις περιστροφές της Γης γύρω απο τον ‘Ηλιο, ολα για μένα είναι συνδεδεμένα με τη  μουσική. Το κεφάλι μου φτιάχνει ασταμάτητα soundtrack.\nΖω με  δύο έφηβους που μου λένε  να χαμηλώσω τη μουσική,  τον υπέροχο σκύλο μου, φίλους  και καλό φαγητό.\n\nΤυπικός Υδροχάος από μικρή για αυτό μάλλον μου κόλλησαν το πάντα αλλού.\nΞεχνάω γενέθλια και τηλέφωνα αλλά ποτέ στίχους από τραγούδια.\nΕπικοινωνώ τα events που στηρίζει ο 1055 Rock, ετοιμάζω και παρουσιάζω το ένθετο ”Album Of the Week” και έχω την επιμέλεια του site.  Πολλές φορές νομίζω πως οι ώρες της ημέρας δεν φτάνουν. ‘Ισως φταίει πως συχνά πυκνά ξεχνιέμαι κοιτώντας  έξω από το παράθυρο ή τα ταβάνια,  daydreaming  πως κάποια στιγμή θα ζώ κάπου αλλού και κάπως αλλιώς.\nΣτην μεσημεριανή ζώνη αισιοδοξώ πως θα παρω μυαλό σας, εστω για λίγο, απο τα διακόσια πράγματα που έχετε στο κεφάλι σας εκείνη την ώρα, και με τη μουσική θα δραπετευσετε αλλου και θα μοιραστούμε μουσικές!",
      "image": "http://1055rock.gr/wp-content/uploads/2015/04/IMG_20200826_090908_229-e1598429978376-286x300.jpg",
      "show": "DRIVE TIME",
      "showtime": "Δευτέρα - Παρασκευή 13:00 - 16:00"
    },
    {
      "name": "Γιώργος Γαλάνης",
      "description": "Ο Γιωργος γεννηθηκε, μεγαλωσε και πηγε σχολειο στο κεντρο της Θεσσαλονικης. Στο σχολειο τον ηξεραν ολοι γιατι ηταν ο πιο ψηλος και γιατι ηξερε τους τιτλους ολων των τραγουδιων που τον ρωτουσαν οι συμμαθητες του…\n\nΚατα τη διαρκεια των σπουδων του, που τις συνδιασε παιζοντας μπασκετ και πηγαινοντας ταξιδια, οι γονεις του τον πιεσαν να ασχοληθει με το ραδιοφωνο και το DJing. Περασε απο το Καναλι 10-18, το Ραδιο Εγνατια, το Μερες Ραδιοφωνου του Ραδιο Θεσσαλονικη, το Ραδιο Ακροπολις και το 2003 βρεθηκε στον 1055Rock.\n\nΤο 2012 εφυγε απ το ραδιοφωνο και το 2013 εφυγε κι απ τη Θεσσαλονικη για το Λονδινο. Επεστρεψε το Σεπτεμβρη του 2015 και εχει σκοπο να μεινει στην Ελλαδα γιατι του ειπαν ψεμματα οτι στο Λονδινο ζουνε ‘Aγγλοι.\n\nΤου αρεσει το μπασκετ, τα μακαρονια με κιμα, η NuCrema και η Cadbury, και ακουει hard rock, post punk, new wave, metal, psychedelic rock, kraut rock, garage rock. Αγαπημενοι του καλλιτεχνες ο Μιχαλης Ρακιντζης, η Μπεσσυ Αργυρακη, ο Λακης Τζορντανελι και ο Γιωργος Κοινουσης.\n\nΥποστηριζει τον Ηρακλη κι απ τις μεγαλες ομαδες τον Μακεδονικο",
      "image": "https://1055rock.gr/wp-content/uploads/2015/03/12188926_1090812830929058_1197548455199083396_n-300x225.jpg",
      "show": "",
      "showtime": "Δευτέρα - Παρασκευή 19:00 - 22:00"
    },
    {
      "name": "Χριστόφορος Γεωργίου",
      "description": "Η γνωριμία μου με την μουσική ξεκινά από την παιδική ηλικία, με πρώτο δίσκο το «Alive II» των Kiss. Από τότε η αναζήτηση της μουσικής μετατράπηκε σε πόρωση, πάθος, αγάπη! Το πάθος αυτό οδήγησε στη δημιουργία δύο συγκροτημάτων στα χρόνια της εφηβείας (Aftershock & No Escape), μέχρι τα χρόνια του στρατού. Ακολούθησαν κάποιοι πειραματισμοί σε πειρατικούς σταθμούς (βλ. «πολύ κωλόπαιδο ο Κυριάκος») στα τέλη της δεκαετίας του ’80. Τότε άνοιξε και ο δρόμος για την συμμετοχή στο ιστορικό «Radio Acropolis» και την δημιουργία της «Μεταλλικής ζώνης» το 1991, με πρωτομάστορα τον Κώστα Ταλέα. Οι εκπομπές της ζώνης είχαν την τιμητική τους, καθώς για δύο συνεχόμενες χρονιές ψηφίστηκαν ως οι καλύτερες «μεταλλικές» εκπομπές πανελλαδικά, σύμφωνα με το περιοδικό «Metal hammer» . Ακολούθησαν ανταποκρίσεις από συναυλίες εσωτερικού και εξωτερικού, εκδρομές, φεστιβάλ, συνεντεύξεις και γνωριμίες με rock stars και γενικότερα με ανθρώπους του χώρου. Στα τέλη του 1995 το dj-λίκι μπήκε κι αυτό πιο ενεργά και δυνατά στην καθημερινότητα με πολύχρονη συμμετοχή στα γνωστά bar-club της πόλης… όπως το «Rolling Stone» και το «Bullshit», σε συνεργασία με τους Αντώνη Κανάκη, Γιώργο Γαλάνη, Στάθη Παναγιωτόπουλο και Νίκο Περέτ. Το 2006 συν-ιδιοκτήτης στο «JAZZANOVA bar-club», ενώ από το 2009 έως σήμερα, resident dj στο «HAVEN bar», με κάποιες σταθερές συμμετοχές σε «ΑΙΓΛΗ», «Δεντρόσπιτο» και «Θερμαϊκό». Κι αν οι έρωτες έρχονται και φεύγουν… μια αγάπη είναι αυτή που μένει και δεν φεύγει ποτέ… και θα γυρίσει το κεφάλι μόνο αν φωνάξεις… «METAL».",
      "image": "https://1055rock.gr/wp-content/uploads/2015/03/kountouras-261x300.jpg",
      "show": "1055ROCK -X",
      "showtime": "Κυριακή 21:00 - 00:00"
    },
    {
      "name": "Nίκος Δαλαμπύρας",
      "description": "Στον 1055 Rock βρέθηκα εντελώς συμπτωματικά, το φθινόπωρο του 2000. Ήταν μια μοιραία απόφαση, τόσο για εμένα προσωπικά, όσο και για τον σταθμό.\n\nΑυτό που με έκανε να αγαπήσω τον συγκεκριμένο ραδιοφωνικό σταθμό ήταν το γεγονός πως ποτέ δεν με αναγκάσαν να μπω σε καλούπια, ποτέ δεν υποχρεώθηκα να κάνω ή να πω κάτι που δεν θα με εξέφραζε, να μιλήσω έστω για μια μουσική ή κάποιο συγκρότημα που δεν μου αρέσει.\n\nΗ μουσική είναι για ‘μένα το πάθος μου. Και στον 1055 Rock μου επετράπη να εκφράσω αυτό το πάθος όπως εγώ έκρινα σωστό.\n\nΘα περίμενε κανείς να διαβάσει σε αυτές τις γραμμές ένα πιο ουσιώδες βιογραφικό. Να μιλήσω για τους συναδέλφους μου από το ραδιόφωνο, να αραδιάσω τους καλλιτέχνες που επισκέφθηκαν το στούντιο του 1055 Rock και μου έδωσαν συνέντευξη, να απαριθμήσω τα νυχτερινά κέντρα που με φιλοξενήσαν ως μουσικό ή ως d.j., να αναφερθώ στις διοργανώσεις στις οποίες συμμετείχα και ο σταθμός της υποστήριξε επικοινωνιακά, να καταμετρήσω τους δίσκους που άκουσα και αξιολόγησα για να μεταδοθούν από την συχνότητα αυτή, να αναφερθώ στις φιλίες που δημιούργησα ή στις σχέσεις που απέκτησα -επαγγελματικές και μη- με τους ανθρώπους που περάσαν τα τελευταία 15 χρόνια από τον 1055 rock, να αναπολήσω τα ξενύχτια, τις δύσκολες και τις ευχάριστες στιγμές που έζησα σε ένα χώρο, που έγινε εν τέλει το δεύτερο σπίτι μου…\n\nΑυτό θα ήταν όμως αδύνατο!\n\nΞέρω πλέον πως η σχέση με το συγκεκριμένο ραδιόφωνο είναι αμφίδρομη…Κάπως έτσι νιώθουν και οι ακροατές του 1055 rock! Τους ευχαριστώ θερμά που είναι μαζί μας τόσα χρόνια σε αυτό το μαγευτικό μουσικό ταξίδι, που έχει ως μόνο του στόχο την απόλαυση της rock μουσικής!\n\nΠρέπει να ξέρετε πως εξακολουθώ να κάνω air guitar όποτε μεταδίδουμε Motley Crue…όπως ακριβώς και πριν από 15 χρόνια! Μόνο έτσι απολαμβάνεις άλλωστε την μουσική που σου αρέσει! Την μουσική που παίζει ο 1055 Rock! O μεγαλύτερος και καλύτερος rock ραδιοφωνικός σταθμός της Ελλάδας!",
      "image": "https://1055rock.gr/wp-content/uploads/2015/03/nikos-300x300.jpg",
      "show": "ΑΘΛΙΟΙ",
      "showtime": "Δευτέρα - Παρασκευή 10:00 - 13:00"
    },
    {
      "name": "Γιάννης Δασκάλου",
      "description": "Γεννήθηκε τον Ιούλιο του 1975 στην Θεσσαλονίκη. Έπεσε από μικρός στο «καζάνι» του τένις, όμως διαπίστωσε ότι Φέντερερ και… χάμπουργκερ δεν πάνε μαζί και το ‘ριξε στην δημοσιογραφία.\n\nΠερπάτησε τα καλύτερα χρόνια του ραδιοφώνου στα χρόνια των πομπινόφωνων των 90’s, έγραφε κείμενα σε γραφομηχανές, έστελνε φαξ στις εφημερίδες που συνεργαζόταν ως απεσταλμένος και για τηλέφωνο εκτός γραφείου χρησιμοποιούσε τα σταθερά των Delire και Belair, που ήταν τα αγαπημένα στέκια του στην θρυλική Βογατσικού.\n\nΜ’ αυτά και μ’ αυτά έγινε μέλος της Ένωσης Συντακτών Ημερησίων Εφημερίδων Μακεδονίας – Θράκης (Ε.Σ.Η.Ε.Μ-Θ) αλλά και του Πανελληνίου Συνδέσμου Αθλητικού Τύπου (Π.Σ.Α.Τ.) έχοντας πλέον 25 χρόνια στο κουρμπέτι των Media σε όλες τους τις εκδοχές.\n\nΑγαπά την μουσική, λατρεύει την rock εκδοχή της και ονειρεύεται ακόμη να απολαύσει ένα Ιρλανδικό malt στην σκιά του Joshua Tree, τζαμάροντας με τον Edge και κάνοντας ντουετάκι με τον Bono.\n\nΜέσα σε όλα κατάφερε να κάνει και οικογένεια, πείθοντας την Όλγα ότι είναι ο πρίγκιπας που αναζητούσε και, απλά, του λείπει το άσπρο άλογο. Σήμερα, 18 χρόνια μετά, το άσπρο άλογο ακόμη αναζητείται, όχι όμως και το νόημα της ζωής που βρέθηκε στα πρόσωπα των δυο παιδιών τους, Μαριάννας και Βασίλη.",
      "image": "https://1055rock.gr/wp-content/uploads/2015/04/76964474_10156989289779401_3940662515901399040_n-300x300.jpg",
      "show": "COCKTAIL",
      "showtime": "Δευτέρα - Παρασκευή 07:00 - 10:00"
    },
    {
      "name": "Έφη Δρογούτη",
      "description": "Το 1981 αγέρας αλλαγής φυσούσε στη χώρα. Ο αγέρας εν συνεχεία μας πήρε και μας σήκωσε, την ίδια όμως χρονιά ήρθε στον κόσμο η Έφη Δρογούτη.\n\nΤα παιδικά της χρόνια κυλούσαν ήρεμα στην ελληνική ύπαιθρο –σχετικά ήρεμα τουλάχιστον γιατί η αγάπη της για τη μουσική τάραζε ενίοτε την ηρεμία των άλλων.. Σε νεαρή ηλικία -14 ετών ήτανε δεν ήτανε- χτύπησε την πόρτα ραδιοφωνικού σταθμού διεκδικώντας μια εκπομπή. Απορρίφθηκε λόγω ηλικίας αλλά δεν το έβαλε κάτω, συνέχισε να χτυπάει μέχρι που της άνοιξαν… Τελικά παρέμεινε στα τοπικά ερτζιανά μέχρι την ενηλικίωσή της όταν και πήρε το δρόμο για τη μεγάλη πόλη.\n\nΤο 2001 λίγο μετά την καταστροφή της 11ης Σεπτεμβρίου η μοίρα την οδήγησε στον 1055rock όπου και έβγαλε ρίζες! Για κάτι παραπάνω από μια δεκαετία η εκπομπή της ‘Εκτός τόπου και χρόνου’ μεταδιδόταν καθημερινά στον 1055rock. Μία μουσική κατά κύριο λόγο εκπομπή ,με άμεση επικοινωνία με το κοινό και καλοπροαίρετα και μη σχόλια …\n\nΏσπου μια μέρα, το καλοκαίρι του 2012 χτυπημένη από την κρίση μάζεψε τα μπογαλάκια της, αποχαιρέτησε τους ακροατές του 1055rock και τράβηξε προς το όμορφο και φιλόξενο νησί της Μεγάλης Βρετανίας .\n\nΈνα χρόνο αργότερα, μετά τη σύντομη αυτή διεθνή καριέρα και αφού η κρίση πέρασε (…) η Έφη Δρογούτη επέστρεψε στα πάτρια εδάφη.",
      "image": "https://1055rock.gr/wp-content/uploads/2015/03/efi-300x300.jpg",
      "show": "Εκτός Τόπου & Χρόνου",
      "showtime": "Σάββατο 21:00 - 00:00"
    },
    {
      "name": "Δέσποινα Καραμουζά",
      "description": "Η Δέσποινα Καραμουζά γεννήθηκε και μεγάλωσε στο κέντρο της Θεσσαλονίκης όπου συνεχίζει να σπαταλάει το χρόνο της, ενώ βαθιά μέσα της είναι σίγουρη ότι έπρεπε να είναι κάπου αλλού, κάνοντας κάτι άλλο. Μέχρι να συμβεί αυτό, εργάζεται στην οικογενειακή επιχείρηση μεταχειρισμένων βιβλίων, ως καθηγήτρια Αγγλικών στον ιδιωτικό τομέα και παράλληλα γράφει σε μουσικά και πολιτιστικά sites. Επειδή της περίσσευαν κάτι λεπτά μέσα στο 24ωρο και έπληττε θανάσιμα, αποφάσισε να ξεκινήσει ακόμη μια καριέρα, κατευθείαν απ’την κορυφή αυτή τη φορά, μια και όταν μιλάμε για rock ραδιόφωνο, ο 1055 είναι με διαφορά ο καλύτερος!\n\nΤο μεγαλύτερο μέρος της τρέλας της το’χει πάρει απ’τη μαμά της, που ενώ της παραπονιόταν ότι ήξερε τους στίχους των τραγουδιών καλύτερα απ’τα μαθήματά της, της αγόραζε ανελλιπώς βινύλια των Sex Pistols, Supertramp, Ian Gillan, Doors κ.α χωρίς περιττές ερωτήσεις, με αποτέλεσμα οι μουσικές της προτιμήσεις να καλύπτουν ευρύ φάσμα, δηλαδή από την αρχή μέχρι το τέλος του rock. Tο υπόλοιπο μέρος της τρέλας της το καλλιέργησε μόνη της και πιστεύει ακράδαντα ότι τα πράγματα είναι απλά και είναι στο χέρι της. Άλλες μεγάλες της αγάπες, εκτός απ’τη μουσική, είναι τα γυμναστήρια,τα βιβλία, και η ανιψιά της… όχι απαραίτητα μ’αυτή τη σειρά.",
      "image": "https://1055rock.gr/wp-content/uploads/2015/04/19424310_1102519883215081_558246808705578038_n.jpg",
      "show": "",
      "showtime": ""
    },
	{
      "name": "Ευτυχία Κασιάρη",
      "description": "Από μικρή έκανε πως έπαιζε πιάνο σε κάθε τραπέζι που έβρισκε και κρατούσε τη Bibi-bo για μικρόφωνο. Τελικά έκανε τη μουσική επάγγελμα και κάπως έτσι η δουλειά δεν έγινε δουλεία. Τρώει ακόμη κολλήματα με κλασικές ροκιές τις οποίες ακούει πάντα στα καρα-τέρματα… Αναπολεί συχνά το “Πρωινό Συνεργείο” στο πλευρό του Αλέξη Αναστασιάδη πριν x χρόνια και όπου βρει μικρόφωνο το αρπάζει με τη μία.Ξέρει τόσα πολλά πια για όλους τους  rock stars, που τους θεωρεί πλέον φίλους της…Την διαβάζετε τα τρία τελευταία χρόνια στο 1055Rock News στην ιστοσελίδα του σταθμού…",
      "image": "https://1055rock.gr/wp-content/uploads/2019/11/82813769_2239375863034941_577363262371266560_n-207x300.jpg",
      "show": "Music News Scout",
      "showtime": ""
    },
    {
      "name": "Αλέξανδρος Λαμπρίδης",
      "description": "Το καλυτερο παιδί της πολης ! Ο Ομορφότερος ραδιοφωνικός παραγωγός του 1055rock, για αυτό και φέτος εντάχθηκε στην ομάδα των άθλιων ! Ο Αλέξανδρος Λαμπρίδης γεννηθηκε την δεκαετία του 90′, κατι που τον κάνει τον μικρότερο ραδιοφωνικό παραγωγό του 1055 rock. Μεγάλωσε στο Πλαγιάρι Θεσσαλονίκης και απο πολύ μικρή ηλικία τον κέρδισε η αγάπη του για την μουσική και τα extreme sports ! Απο την ηλικία των 12 ξεκίνησε να κατεβαίνει καθημερινά στο κεντρο (αγαλμα του μεγα αλεξανδρου , πλατεια αριστοτέλους, λαδάδικα, ναυαρίνου κλπ.) για να κανει skate, να δει συναυλίες και για να γνωρίσει καινούργιες κουλτούρες, κάτι που τον έκανε διαφορετικό ( με την καλη εννοια ) απο τα παιδιά της γενιάς του. Λατρευε το σχολείο αλλα σιχαινοταν τα γραμματα, κατι που τον εκανε την ψυχη της παρεας αλλα και το ατακτο παιδι της ταξης , παρολα αυτα καταφερε να τελειωσει διοικηση επιχειρησεων και μάρκετινγκ και ονειρεύεται ότι μια μέρα θα καθήσει στην θέση του Αλέξη Αναστασιάδη – τόσο πολύ που τα βράδια πάει κρυφά στο γραφείο του και χαϊδεύει τα μπράτσα της καρέκλας του ! Τα τελευταία δυο χρόνια είναι στην διοργάνωση του μεγαλύτερου φεστιβάλ που γίνεται στην Θεσσαλονίκη , του Street mode Festival και φέτος ξεκίνησε δικιά του εταιρία με ρούχα , σανίδες skate και surf.",
      "image": "http://1055rock.gr/wp-content/uploads/2019/11/52120285_2186566288031693_4018751687131922432_n-300x300.jpg",
      "show": "",
      "showtime": "Δευτεύρα - Παρασκευή 16:00 - 19:00"
    },
	{
      "name": "Θανάσης Λαμπρίδης",
      "description": "",
      "image": "http://1055rock.gr/wp-content/uploads/2019/11/32320_498092056879133_2060366490_n-225x300.jpg",
      "show": "Υπαρχηγός",
      "showtime": ""
    },
    {
      "name": "Κυριάκος Μπέρτος",
      "description": "Συνιδιοκτήτης και ιδρυτής στο καφέ μπαρ “Rover Bar”, στο μεζεδοπωλείο “Το Κουρμπέτι” και στο Youth Hostel “Stay”.\nΓεννημένος στην εξωτική Δράμα, μετακόμισα στη Σαλονίκη στα 19 μου για σπουδές σαν Μηχανικός στην Ακαδημία Εμπορικού Ναυτικού, δουλεύοντας παράλληλα σαν μπάρμαν και Dj. Χάρη στα καράβια μπόρεσα να γυρίσω σχεδόν όλο το κόσμο, άνοιξε το μάτι μου και κυρίως το μυαλό. Γύρισα αρκετά και την Ελλάδα, ρίχνοντας τελικά άγκυρα στην ιδανικότερη πόλη για τα δικά μου γούστα.\n\nΤρελαίνομαι με τα vibes αυτής της πόλης, που κάνουν τους κατοίκους, από όπου κι αν προέρχονται, στο τέλος να γίνονται Σαλονικιοί, να αφομοιώνουν τους χαλαρούς ρυθμούς και να δίνουν τελικά αυτή την αίσθηση του “μεγάλου χωριού” που όλοι λατρεύουν.\n\nΜέγας μαστροχαλαστής και ορκισμένος λάτρης και διασώστης vintage αντικειμένων, από το πιο μικροσκοπικό μπιχλιμπίδι μέχρι την αισίως 8μελή μου Vespa family, κάπως έτσι λάτρεψα και το150ετές κτίριο που βρήκαμε για να στεγάσει το Rover.\n\nΌραμα μου, όνειρο μου και στόχος μου να αποφεύγω τα κοινότυπα σε ότι και αν κάνω!\n\nΜεγαλύτερη μου επιτυχία μέχρι στιγμής η επιλογή των συνεταίρων μου στο επιχειρηματικό μου ταξίδι, χωρίς αυτούς θα ήμουν ένα ακόμη φαντασμένο χωριατάκι!\n\nΤο ταξίδι μου με το ραδιόφωνο και γενικά τις μουσικές επιλογές σε μπαρς ξεκίνησε στα 14 (ναι στα 14) όταν πρωτοέκανα μαζί με τους κολλητούς μου εκπομπή στο Ράδιο ΗΧΩ στη Δράμα, όπου συνέχισα σε ράδιο Ακρόαμα και τέλος στον Super fm, συνολικά για 4 χρόνια όπου και σταμάτησα μέχρι και τώρα.\n\nΣαν Dj έχω περάσει από πολλά μπαρς σαν resident μεταξύ των οποίων ήταν το beach bar του Αρμενιστή, το Berlin, το Art House, το Σπίρτο και εδώ και 5 χρόνια μόνο στο Rover Bar.\n\nΤα τελευταία τέσσερα χρόνια είμαι στη ομάδα διοργάνωσης του Street Mode Festival.",
      "image": "http://1055rock.gr/wp-content/uploads/2015/03/BERTOS-e1582800895102-265x300.jpg",
      "show": "DISCONNECTED RADIO SHOW",
      "showtime": "Σάββατο & Κυριακή 18:00 - 21:00"
    },
    {
      "name": "Ελένη Σκάρπου",
      "description": "Η Ελένη Σκάρπου… γεννήθηκε το 1984 στην Αγιά της Πάργας. Το 2006 αποφοίτησε από το Τμήμα Δημοσιογραφίας και ΜΜΕ του ΑΠΘ. Από τότε… αρθρογραφεί, κάνει ραδιόφωνο και παραγωγή σε ταινίες και τηλεοπτικές εκπομπές, εμπλέκεται με την επικοινωνία μεγάλων εκδηλώσεων και φεστιβάλ της Θεσσαλονίκης. Ζει στηΘεσσαλονίκη και γράφει ακατάπαυστα για τους ανθρώπους, τιςσχέσεις, τον κόσμο μας. Οι 40 Δαγκωμένες Αλήθειες είναι η πρώτη της ποιητική συλλογή που με βιωματικό τρόπο έχει αποτυπωθεί στο χαρτί.",
      "image": "http://1055rock.gr/wp-content/uploads/2020/08/photo-Eleni-225x300.jpg",
      "show": "Άσωτη",
      "showtime": "Δευτέρα - Παρασκευή 22:00 - 00:00"
    },
    {
      "name": "Κώστας Ταλέας",
      "description": "Ο Κώστας Ταλέας είναι πτυχιούχος του Αριστοτελείου Πανεπιστημίου Θεσσαλονίκης και αγαπάει ιδιαίτερα την Θεολογία,την Κοινωνιολογία,τον Κινηματογράφο και το Ραδιόφωνο.Το παιδικό του όνειρο να γίνει δημοσιογράφος τον ώθησε να ασχοληθεί με τον Τύπο.Ήταν συντάκτης σε ποικίλα έντυπα πολιτιστικού περιεχομένου από τα τέλη της δεκαετίας του 80.Διατέλεσε αρθρογράφος για δεκαπέντε χρόνια της εφημερίδας ΙΝ ROCΚ, που αναφερόταν στην ελληνική μουσική σκηνή και δημοσίευσε για πρώτη φορά στον Ελληνικό Τύπο συνεντεύξεις συγκροτημάτων,όπως ΔΙΑΦΑΝΑ ΚΡΙΝΑ-ΣΤΕΡΕΟ ΝΟΒΑ-FLOWERS OF ROMANCE-ΜΠΛΕ κ.α.Από το 1990 άρχισε εκπομπές στον ραδιοφωνικό σταθμό ΡΑΔΙΟ ΑΚΡΟΠΟΛΙΣ.Οι τίτλοι εκπομπών ήταν Η ΩΡΑ ΤΩΝ ΜΕΤΑΛΛΑΓΜΕΝΩΝ-ΣΥΝΔΕΣΜΟΣ ΦΙΛΑΘΛΩΝ ΑΚΡΟΠΟΛΙΣ FM.Επόμενος ραδιοφωνικός του σταθμός ήταν οι ΜΕΡΕΣ ΡΑΔΙΟΦΩΝΟΥ.Από το 2001 παρουσιάζει ανελλιπώς στον 1055 ROCK την εκπομπή ΙΣΤΟΡΙΕΣ ΓΙΑ ΠΟΠΕΡΣ ΚΑΙ ΡΟΚΕΡΣ.Οn Air σχολιάζει τραγούδια,την πολιτική και κοινωνική επικαιρότητα,ταινίες και βιβλία.Ενδιαφέρεται για την ιστορία των Μέσων Μαζικής Επικοινωνίας και αυτό ήταν το θέμα της μεταπτυχιακής του εργασίας.Για αυτόν η επικοινωνία με τους ακροατές αποτελεί τον θεμέλιο λίθο του Ραδιοφώνου.",
      "image": "https://1055rock.gr/wp-content/uploads/2015/03/taleas-7-300x200.jpg",
      "show": "ΙΣΤΟΡΙΕΣ ΓΙΑ ΠΟΠΕΡΣ & ΡΟΚΕΡΣ",
      "showtime": "Σάββατο & Κυριακή 10:00 - 13:00"
    },
    {
      "name": "Κωνσταντίνος Τζαντζαράς",
      "description": "Μικρός ήθελε να γίνει ραλίστας. Η φυσιολογική κατάληξη ήταν να ασχολείται επαγγελματικά με τα media από το 2000. Επιμελήθηκε και παρουσίασε χιουμοριστικές εκπομπές σε πολλούς ραδιοφωνικούς σταθμούς της Θεσσαλονίκης (μεταξύ άλλων, ΡΑΔΙΟ ΘΕΣΣΑΛΟΝΙΚΗ, IMAGINE 89.7, Metropolis 95.5). Για μια τετραετία ήταν μέλος της δημιουργικής ομάδας της τηλεοπτικής εκπομπής «Ράδιο Αρβύλα». Αρθρογραφούσε σε εφημερίδες της πόλης και σε διάφορα site στο internet, ενώ επιμελούνταν και συμπαρουσίαζε εκπομπήweb tv στο www.gazzetta.gr.\n\nΤαλαιπώρησε και ταλαιπωρήθηκε στην Οργάνωση και Διοίκηση Επιχειρήσεων στο Πανεπιστήμιο Μακεδονία ενώ εκτός από τα ελληνικά μιλά τρεις ξένες γλώσσες.\n\nΝιώθει δώδεκα ετών αλλά τόσο η ταυτότητα του όσο και η εφορία έχουν τις αντιρρήσεις τους.",
      "image": "https://1055rock.gr/wp-content/uploads/2015/04/23795044_10155780729988361_6009904226774603001_n-300x300.jpg",
      "show": "COCKTAIL",
      "showtime": "Δευτέρα - Παρασκευή 07:00 - 10:00"
    },
	    {
      "name": "Αλέξανδρος Χαριζάνης",
      "description": "Actor/Stand Up Comedian/Radio Producer",
      "image": "http://1055rock.gr/wp-content/uploads/2019/11/70991634_678900482623176_4607327966651744256_o-300x193.jpg",
      "show": "",
      "showtime": ""
    }
  ]
}